<h2>Inleveractie kleine elektrische apparaten op de milieustraat te Leens</h2>
<p>
  <i>Steun voor zwembad De Marne en omstreken</i>
</p>
<p>
  <b>
    Gemeente De Marne doet mee aan de Wecycle-inleveractie voor afgedankte elektrische apparaten en spaarlampen (e-waste) op de milieustraat. Inwoners die vanaf 1 oktober e-waste inleveren, kunnen punten sparen. Hiermee maakt zwembad De Marne en Omstreken kans op een cheque van &euro;1.000,- &eacute;n maken de inwoners zelf kans op mooie prijzen. Wecycle organiseert de inzameling en recycling van e-waste in Nederland.
  </b>
</p>
<p>
  Inwoners scoren punten als zij op de milieustraat e-waste inleveren. Als zij op de milieustraat zijn, wordt dat herkend via GPS. Via hun smartphone kunnen de inwoners de punten verzilveren. De 25 gemeenten met de meeste punten per inwoner winnen een sponsorcheque van &euro;1.000,- van Wecycle voor het zwembad.
</p>
<p>
  <b>Zo doe je mee</b> <br>
  1	Ga naar de milieustraat van je gemeente <br>
  2	Lever je oude elektrische apparaten en kapotte spaarlampen in <br>
  3	Ga ter plekke op je smartphone naar wecycle.nl/inleveren <br>
  4	Klik op CHECK IN en support het goede doel <br>
  5	Ontdek daarna of je een nieuw apparaat mag uitkiezen!
</p>
<p>
  De actie loopt tot en met 31 december 2016.
</p>
<p>
  Doel van de inleveractie is om het inleveren van vooral kleine elektrische apparaten en spaarlampen op de milieustraat te stimuleren. Al het e-waste dat wordt ingeleverd op de milieustraat, laat Wecycle optimaal recyclen. Door recycling blijven grondstoffen behouden en komen schadelijke stoffen niet in het milieu terecht.
</p>
<p>
  Meer informatie: wecycle.nl/inleveren.
</p>
